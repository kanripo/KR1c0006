# -*- mode: mandoku-view -*-
#+TITLE: 陸氏詩疏廣要
#+DATE: 2015-09-23 09:36:27
#+PROPERTY: JUAN 0
<pb:KR1c0006_WYG_000-1a>¶
欽定四庫全書　　　　經部三¶
　毛詩陸疏廣要　　　　詩類¶
　　提要¶
　　　　(臣/)等謹案毛詩陸疏廣要四卷吳陸璣撰明毛晋注¶
　　　　晋原名鳯苞字子晋常熟人家富圖籍世傳影宋¶
　　　　本多所蔵收又喜傳刻古書汲古閣板至今流¶
　　　　布天下故在明季以博雅好事名一時嘗刻¶
　　　　津逮秘書十五集皆宋元以前舊帙惟此書¶
<pb:KR1c0006_WYG_000-1b>¶
　　　　為晉所自編陸璣原本二卷每卷又分二子¶
　　　　卷葢儲藏本富故徵引易繁採摭既多故異¶
　　　　同滋甚辯難考訂其説不能不長也其中如¶
　　　　南山有臺一條則引韻書證其佚脱有集維¶
　　　　鷮一條則引詩緝證其異同其考訂亦頗不¶
　　　　苟至於嗜異貪多每傷支蔓如鶴鳴於九皋¶
　　　　一條後附焦山瘞鶴銘考一篇蔓延及於石¶
　　　　刻於經義渺無所闗核以詁經之古法殊乖¶
<pb:KR1c0006_WYG_000-2a>¶
　　　　體例然雖傷冗碎究勝空踈明季説詩之家¶
　　　　往往簸弄聰明變聖經為小品晉獨言言徵¶
　　　　實固宜過而存之是亦所謂論其世矣乾隆¶
　　　　四十六年四月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶

